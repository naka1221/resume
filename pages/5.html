<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="../css/content.css">

    <title>Document</title>
</head>
<body>
    <h1 class="content-title">
پریشان نباش
    </h1>
     <h3 class="content-title">
         نویسنده: تیم تبو
     </h3>
 <div class="main-content">
  
     <img src="../image/5.5.jpg" alt="" class="content-img">
     <p>

    
     
    کتاب "پریشان نباش" نوشته‌ی تیم تبو از بازیکنان فوتبال گذشته است. وی در این کتاب چالشهایی که در حرفه خود با آنها مواجه بوده و روشهای مقابله با آنها را بیان کرده است. زمانیکه در اوج شهرت و موفقیت از تیم اخراج شده و با ایمان به خدا توانست بر این بحران غلبه کند. وی در قسمتهایی از کتاب شرح مختصری از زندگی افرادی که با چالشهای جدی مانند سرطان، نقص عضو و ... روبه رو بودند را بیان کرده و چگونگی برخورد چنین افرادی که با ایمان به خداوند و طرح و نقشه او توانستند با حفظ روحیه و شادابی خود بر مشکلات فایق آیند. تیم تبو که از دوران نوجوانی همراه پدرش به عنوان مبلغ مذهبی در داخل و خارج از کشورش به فعالیت پرداخت.  وی همچنین موسسه‌ای برای حمایت از افراد نیازمند بخصوص کودکان دارد. تاکید بر بی همتایی هر انسان و اینکه خدا برای هر کس نقشه و طرحی دارد و لازم است در مسیر الهی با عشق و ایمان گام برداشت . 
    <br>
    در ابتدا نویسنده شرح اخراج شدنش از تیم آن‌هم زمانیکه انتظار رشد و پیشرفت را داشت بیان میکند. فشار ناشی از این ناکامی و هجمه‌ی رسانه‌ها شرایط را برای او دشوار کرده بود. او این شرایط را با ارزیابی هویت خود و دریافتن این حقیقت که جزوی از عشق الهی و نماینده‌ی عشق آسمانی در زمین است، بخوبی پشت سر میگذارد. به این باور میرسد که کیستی او به دیگران بستگی ندارد. اینکه بداند به خدا تعلق دارد کافیست. و موارد دیگر نظیر پول، دوستی، موقعیت اجتماعی ، قدرت و ... قابل تغییر هستند و نمیتوانند بعنوان کیستی تلقی شوند. در این میان او داستان زندگی "مارک" ، ستاره موسیقی را بیان میکند که پس از بیماری که موجب از دست رفتن صدایش میشود، بجای عزاداری برای این موضوع شیوه‌ی زندگی خود را عوض میکند و از شهرتش برای کمک به نیازمندان استفاده کرده و به رضایتمندی دست می‌یابد. وی راه‌ برون رفت از بسیاری مشکلات مانند بازگشت سرطان، مشکلات رفتاری کودکان و حتی روزمرگی را بازگشت به عشق ازلی و باور به اینکه خداوند از خلقت هر شخص هدفی داشته، میداند . در ادامه به ترسهای مختلف زندگی اشاره کرده و عشق را برتر و کارآتر از ترس میداند. با شرح داستان "چلسی" دختری که با انگیزه و عشق به مبارزه با سرطان رفت، بیان میکند بیش از تکیه بر احساسات باید به قدرت ازلی باور داشت. در ادامه باز هم به داستان اخراج شدنش از تیم و تاثیرات آن بازگشته و از دید مورد انتقاد قرار گرفتن آن را بررسی میکند. و بهترین راه برای مبارزه با منتقد درونی را رشد و پیشرفت کردن میداند. بار دیگر ماجرای اخراج شدن از تیم را از جنبه ی ایمان و اعتماد به خداوند بررسی میکند. کمک به دیگران و خوشحال کردن آنها از دیگر مطالب مطرح شده است. او بیان میدارد برای اینکار لازم نیست حتما کار فوق العاده‌ای انجام شود. پختن سوپ برای کسی که بیمار است، اهمیت دادن به مشکلات دیگران، دعا کردن برای آنها و دیگر موارد ساده هم میتواند کمک کردن به دیگران تلقی شود. نویسنده در ادامه با شرح مواجهات خود با زندانیان، احوال زندانی را شرح میدهد که گرچه چند بار مرتکب قتل و اقدام به خودکشی شده اما از درون از خداوند طلب راهنمایی کرده و آن را دریافت میکند و گرچه باید برای همیشه زندانی باشد اما حقیقت را یافته بود. 
 </p>
 </div>

</body>
</html>