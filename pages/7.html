<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="../css/content.css">

    <title>Document</title>
</head>
<body>
    <h1 class="content-title">
دنیای شیرین ناتمام
    </h1>
     <h3 class="content-title">
         نویسنده: دیدیه کالوت
     </h3>
 <div class="main-content">
  
     <img src="../image/7.7.jpg" alt="" class="content-img">
     <p>
        "دنیای شیرین ناتمام" کتابی است که درباره مهارتهای ارتباطی با کودکان زیر هفت سال نگاشته شده است. با چگونگی ارتباط با کودک و تعامل با او شروع کرده، بازی و تأثیرات آن و در آخر آموزش مهارتهای اجتماعی را  بررسی کرده است.  به دلیل اهمیت سالهای اولیه زندگی در شکل‌گیری شخصیت و باورهای انسان، لازم است والدین در این زمینه به دانش و آمادگی کافی دست یابند. 
        آنچه در رابطه با محتوا میتواند مورد توجه قرار گیرد اینست که طبقه‌بندی مطالب بسیار خوب است. نکته‌ها به صورت خلاصه در پایان هر قسمت و هر بخش بیان شده که بسیار مفید می‌باشد. در ابتدای فصل خلاصه مطالبی که آن فصل به آن میپردازد را بیان کرده است. با مطالعه این کتاب والدین می‌توانند دریابند چگونه خواسته خود را به کودک بگویند؟ چگونه توجه او را جلب کنند؟ بازی در زندگی کودکان چه نقشی دارد؟ اسباب بازی خوب چه معیاری دارد؟ آیا باید تمام درخواست های کودکان برای بازی را پذیرفت؟ چگونه و چه زمانی والدین باید مرتب کردن اتاق و اسباب بازی را به کودکان آموزش دهند؟ چگونه در گردش‌ها باید خستگی کودکان را کاهش داد؟ چگونه امنیت کودکان را در خانه تامین کرد؟
        لازم است توجه شود که در این زمینه کتابهایی بسیار نگاشته شده است و میتوان آنرا با کتب مشابه مقایسه کرد. به لحاظ ظاهری طرح جلد و صفحه‌آرایی قابل توجه است و به لحاظ محتوا همانگونه که از عنوان آن بر‌می آید به بیان نکات تربیتی درباره کودکان زیر هفت سال پرداخته است. مطالب اساسی و مهمی را توضیح داده، با زبانی ساده و روان و با بیان مصادیق و نمونه‌هایی به بیان مطالب پرداخته است. آنچه بیان شده مطالبی کلی و عام است که در مورد همه کودکان کاربرد دارد. موارد خاص رفتاری و نابهنجاریهای نادر بررسی نشده است و به این دلیل کتاب حاضر میتواند برای همه والدین که کودکان زیر هفت سال دارند مفید باشد.  مناسب بودن بعضی از رفتارها تقریباً واضح است و اغلب آنها را ناخودآگاه رعایت میکنند و یا از والدین خود آموخته‌اند لکن در مواقعی ممکن است والدین به دلیل مشغله‌ها و خستگیها آنها را فراموش کنند لذا خواندن این قبیل کتب ضمن آموزنده بودن، تکرار و تمرینی برای موقعیتهای پیش بینی نشده است. با اینهمه هر چند نمیتوان گفت کتاب حاضر جامع است اما مطالبی که بیان شده مفید است و بخوبی آنها را ارائه کرده و میتواند مفید باشد.
        با اینهمه نداشن منابع نقطه ضعف علمی برای این کتاب است.
        
        </p>
        </div>

    
</body>
</html>