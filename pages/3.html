<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="../css/content.css">

    <title>Document</title>
</head>
<body>
    <h1 class="content-title">
دیوانگی درجه یک
    </h1>
     <h3 class="content-title">
         نویسنده: دکتر نصیر قائمی
     </h3>
 <div class="main-content">
  
     <img src="../image/3.3.jpg" alt="" class="content-img">

     <p>



    در ابتدا با نگاهی متفاوت به سلامت روان، احوالات یکی از فرماندهان ایالت متحده آمریکا – شرمن- و بیماری منیک- دپرسیو یا اختلال دوقطبی او را بررسی میکند. در بیان ارتباط میان نبوغ با سلامت روان دو دیدگاه متفاوت وجود دارد. لمبروسو که ارتباط موثر و مستقیمی میان جنون و نبوغ قائل است و در نقطه مقابل او فرانسیس گالتون نبوغ را مساوی سلامت روانی میدانست. اما آنچه مورد تایید نویسنده است و بعنوان اصلی در سرتاسر کتاب مورد استفاده است وجود ارتباط میان بیماری روانی و رهبری است.
در زمان صلح افرادی با سلامت روانی به عنوان رهبران بخوبی به وظایف خویش عمل میکنند اما برعکس زمانیکه جهان متلاطم و گرفتار مسائلی است رهبرانی با بیماری روانی به بهترین شکل ممکن وظایف لازم را انجام میدهند. 
چهار عنصر واقع گرایی، انعطاف پذیری، همدلی و خلاقیت در برخی از بیماریهای روانی وجود دارند که چنانچه نمود پیدا کنند باعث میشوند تا فرد مبتلا به خوبی از عهده وظایف رهبری در دوران بحرانی برآیند. مطالعه در زندگی و کار افرادی چون چرچیل، گاندی، مارتین لوتر کینگ و ... ارتباط میان رهبری و دیوانگی را نشان میدهد. چرچیل درگیر مشکلات روانی بوده و به باور نویسنده دوره های شدید افسردگی ادواری در او، باعث افزایش توان او در ارزیابی واقع گرایانه خطر تهدید آلمانی ها گردید. وی در سرتاسر دوران زندگی اش در حال معالجه و درمان بود. بررسی زندگی دیگر افراد بیماریهای روانی، علایم و پیامدهای آن در ادامه بیان شده است. آبذاهام لینکلن دچار مالیخولیا بود. و پزشکان به وی گفتند که وی از اختلال "هایپوکندریازیر" رنج میکشد. وی اکثر اوقات افسرده بود و تمایل به خودکشی داشت. در حالیکه برخی تصور میکنند بروز و ادامه جنگ باعث همدردی وی با سیاهپوستان شده اما از نظر نویسنده یک نوع ارزیابی واقع گرایانه ناشی از حالات خلقی او موجبات تصمیم گیری او بود. 
هیجانات منفی نظیر درد و رنج، منافع روانی بیشتری را نسبت به احساسات مثبتی نظیر همدلی در رهبران به وجود آورده است. 
همدلی منعکس کننده در افراد افسرده، یک نوع فرآیند هیجانی است و نه شناختی؛ همدلی منعکس کننده احساس واقعی فرد از طریق مشارکت در احساسات دیگران می باشد و نه صرفاً درک عقلانی این نوع احساسات.
گرچه رهبران برخوردار از حس همدلی در برخی مواقع افرادی بسیار قابل توجه می باشند، به گونه ای که عده ای از ما را به این باور می رسانند که آنان می بایستی قدیسی باشند که از دنیای دیگری پیش ما آمده اند، افرادی با روحیه منحصر به فرد و بزرگ خلاف آنچه در عرف است، اما شاید خود پنهانی شان، فردی بسیار ملال آور باشد: فردی معمولی در عین حال به همراه آثار شدید افسردگی. ص157

مهاتما گاندی فردی افسرده بود. وی در دوره پایانی عمرش از افسردگی شدیدی رنج میبرد. وی در نوجوانی اقدام به خودکشی کرد. وی در سرتاسر عمرش فردی مضطرب، به شدت خجالتی و متمایل به خلقیات بدبینانه و منفی بود. او ویژگیهای دیستایمیا که احتمال وقوع افسردگی شدید را در هنگام وقوع حوادث تنش زا افزایش میدهد. میتوان رد پای ژنتیک را در مشکلات روانی او مشاهده کرد. وی از مکانیزم همدلی در درک وضعیت روانی دشمنانش استفاده میکرد.
وضعیت روانی مارتین لوتر کینگ و ارتباط افسردگی او با عقاید و اعمال او بررسی شده است. کینگ برخلاف گاندی زمینه شخصیتی دیستایمیک نداشت.او به طور مزمن افسرده نبود بلکه حداقل سه دوره احتمالی افسردگی را در زندگی خود داشته اس. احتمالا افسردگی کینگ نیز مانند گاندی منجر به اتخاذ سیاست همدلی افراطی در او شده است.
جوزف کندی یک هایپرتایمیتیک بود.  هایپرتایمیا میتواند منجر به کسب موفقینهای بیشتری اما به بهای شکستهایی بیشمار میشود.
 جان اف کندی دوره های افسردگی بالینی به علت بیماری آدیسون یا اختلال دوقطبی داشته است. در بخش پایانی رهبرانی که دارای سلامت روانی بودند را بررسی کرده و با رهبران دارای اختلالات روانی مقایسه میکند.
     </p>
     </div>


</body>
</html>